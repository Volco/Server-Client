# Domande più frequenti (FAQ)

## Staff e regole disciplinari

### Come divento un membro dello staff?

Per favore fai riferimento al nostro [staff FAQ](https://pokemonshowdown.com/pages/staff).

### Quando posso essere slockato / sbannato?

I room ban normali durano all'incirca due giorni. La blacklist ha durata di un anno. I lock normali durano all'incirca due giorni, mentre i weeklock durano una settimana. Se stai utilizzando un proxy, verrai slockato una volta disabilitato il proxy e aver ricaricato la pagina.

### Cosa significa essere lockati?

Gli utenti lockati non possono parlare in alcuna chat ad eccezione di quelle private con lo staff globale.

### Sono stato punito in una room: a chi posso fare ricorso?

Scrivi `/roomauth (room)` per vedere i membri dello staff di una room; se un nome è in **grassetto**, significa che quell'utente è online.

### Sono stato lockato / bannato dal server ingiustamente. Come posso fare ricorso?

Puoi fare appello utilizzando [le linee guida del forum](http://www.smogon.com/forums/threads/discipline-appeal-rules.3583479) o puoi aprire un ticket scrivendo `/appeal` mentre sei online su PS!

### Come posso reportare un utente?

Se noti un utente infrangere le regole di PS!, utilizza il comando `/report` e apri un ticket. Se vuoi reportare un infrangimento delle regole in battaglia, assicurati di avere il link della battaglia o un replay, altrimenti lo staff non potrà aiutarti.

## Chat e Client

### Quali aggiornamenti sono stati effettuati su PS?

Per controllare gli aggiornamenti effettuati, scrivi `/git` in chat e clicca su "What's New", il quale ti indirizzerà a [questo link](https://github.com/smogon/pokemon-showdown/commits/master).

### Come posso registrare il mio account, e come posso effettuare il login?

Per registrare il tuo account, clicca sulla rotella delle impostazioni nell'angolo in alto a destra, poi clicca su "Register (Registra)". Ti verrà chiesto di inserire la tua password due volte e di rispondere a una domanda di sicurezza. Una volta fatto ciò, il tuo account è registrato. Per effettuare il login, scrivi `/nick (name)`, quindi inserisci la tua password e il gioco è fatto.

### Posso parlare in altre lingue oltre all'Inglese?

Nella maggior parte delle room, no. Tuttavia, PS! offre numerose room dedicate a ogni lingua: Español, Português, Français, Deutsche, Italiano, Nederlands, Chinese e Hindi.

### Come posso cambiare il mio avatar?

Puoi cambiare il tuo avatar cliccando sul tuo nome utente e poi sul tuo attuale avatar, oppure cliccando sulla rotella delle impostazioni e su "Change avatar (Cambia avatar)". Apparirà una lista contenente tutti gli avatar pubblici disponibili e potrai scegliere quello che preferisci.

### Come funziona questo comando?

In genere puoi scrivere `/help` seguito da un comando (ad esempio `/help ds`) per saperne di più.

### Come posso ottenere un nuovo colore per il mio nome?

Non è possibile cambiare il colore di un nome utente. Per ottenere un nuovo colore dovrai cambiare il nome utente, in quanto il colore dipende esclusivamente da esso. Questo è dovuto al fatto che i colori vengono calcolati dai nomi utenti nel momento esatto in cui lo stesso viene mostrato, quindi i colori non vengono salvati da nessuna parte.

### Come posso aggiungere un Pokémon al mio avatar / Come ottengo un custom avatar?

Solamente i Global Driver o superiori (`%`, `@` e `&`), contributor di PS! (ad esempio i programmatori) o gli utenti di Smogon con badge possono ottenere i custom avatar. I custom avatar devono essere implementati manualmente, quindi non è pratico aggiungerli per qualunque utente li chieda. Sebbene vi siano eccezioni a questa regola, quasi sicuramente non rientri tra esse.

### Come posso creare una room?

Se vuoi richiedere una room privata dovrai farlo nelle richieste per Room/Server [qui](https://www.smogon.com/forums/threads/names-passwords-rooms-and-servers-contacting-upper-staff.3538721/)! Prima di postare, leggi attentamente i requisiti! Devi essere Global Voice oppure Driver o superiore in una room pubblica.
**NON RICHIEDERE UNA ROOM SE NON DISPONI DEI REQUISITI!**

### Come posso aprire due room in una volta?

Se vuoi avere due room aperte vicine, puoi usare lo Shift o i Tasti Freccia, oppure trascinare la scheda della room in quella della Home page.

### Come posso cambiare la posizione di una room?

Clicca sul nome della room e trascinalo nella posizione desiderata.

### Cos'è il rank autoconfirmed?

Per parlare in una chat autoconfirmed, il tuo account deve essere registrato da almeno una settimana e devi aver vinto almeno una lotta in ladder. Clicca sul tasto "Battle!" e seleziona qualsiasi format ad eccezione di "Unrated Random Battle" per giocare una partita in ladder. Se non possiedi tali requisiti, puoi chiedere a un membro dello staff (un utente con il simbolo `%`, `@` o `#` di fianco al nome) di disattivare la modchat.

### Perché i miei team sono stati rimossi?

I team sono salvati utilizzando i cookie. Se rimuovi i cookie, anche i tuoi team verranno rimossi. Questo può accadere se cancelli la cronologia e ti dimentichi di togliere la spunta da "cookie", oppure se utilizzi programmi come CCleaner o scanner di virus. Salva i tuoi team occasionalmente per impedire che vengano rimossi utilizzando il tasto "import/export (importa/esporta)" alla destra del nome del team, copia il testo su un programma come Word o un sito come Pastebin.

### Come posso aggiungere un amico?

Scrivi `/friend add (nome)` per aggiungere amici. Puoi visualizzare la tua lista di amici con il comando `/friends`.

### Come mai il server è stato riavviato?

Il server viene riavviato per implementare gli aggiornamenti. I riavii sono veloci (richiedono meno di un secondo) e avvengono periodicamente.

### Come posso partecipare in un torneo?

Se vuoi partecipare ad un torneo, clicca sul pulsante "join" oppure scrivi `/tour join` in chat. Se nessuna di queste opzioni funziona, il torneo è già iniziato e non permette ulteriori partecipanti.

### Cosa sono le groupchat e come posso crearle?

Le groupchat su PS! sono chatroom create dagli utenti che possono essere usate per parlare con i tuoi amici di argomenti che siano permessi dalle regole globali. In esse si possono anche creare tornei. Per creare la tua groupchat, usa il comando `/makegroupchat [nome]`. A differenza delle room normali, il creatore della groupchat possiede il rank di Host (★), che concede meno privilegi di quello da Room Owner (#).

### Come posso cambiare l'aspetto / lo sfondo di PS?

Per cambiare lo sfondo, clicca sulla rotella delle impostazioni nell'angolo in alto a destra, poi clicca su "Change Background" (o cambia sfondo se l'abbiamo già tradotto). Puoi sceglierne uno di quelli offerti dal sito, oppure caricare quello che preferisci. In alternativa, puoi scaricare l'estenzione "Stlylish", che ti permetterà di cambiare l'aspetto generale di Pokémon Showdown!

## Tiering

### Cos'è Smogon?

Smogon è la principale e più precisa guida online riguardante le battaglie competitive su Pokémon; comprende articoli sulle strategie, guide, forum e il proprio simulatore, Pokémon Showdown. Le tier di Smogon sono alla base di Pokémon Showdown.

### Cosa significano AG, Ubers, OU, UU, RU, NU o LC?

Se vuoi conoscere di più su ciascuna tier, utilizza il comando `/tier [nome della tier]`, il quale ti mostrerà informazioni su quel specifico format. Per maggiori informazioni, visita lo [Smogon dex](https://www.smogon.com/dex/ss/formats/).

### Qual è la differenza fra Random Battle e Battle Factory?

I Pokémon in Random Battle sono generati casualmente dalla tier PU in su, mentre in Battle Factory, tutti i Pokémon di entrambi i team appartengono a un'unica tier e i loro moveset sono competitivi.

### Cosa significa GXE?

GXE sta per Glicko X-Act Estimate. Il numero mostrato è la probabilità in percentuale che quel giocatore ha di vincere contro un altro giocatore casuale in ladder.

### Cos'è un suspect test?

Un suspect test è una ladder dove la tier mette sotto osservazioni un Pokémon, abilità o mossa specifici per capire se è troppo centralizzante o troppo potente. Raggiungendo un valore di GXE e di lotte specifico, i giocatori potranno votare nel suspect test e permettere che le loro opinioni vengano calcolate nel risultato finale.

### Qual è un buon moveset per questo Pokémon?

Utilizzando il comando `/smogdex [pokemon]` puoi trovare analisi aggiornate per qualsiasi Pokémon, con spiegazioni sul perché il moveset scelto è efficace.

## Lotte

### Come posso trovare una lotta?

Clicca sul tasto "Battle!" disposto nella homepage e potrai immediatamente cercare una lotta nella ladder.

Il format di base è Random Battle, ma puoi cambiare il format e il team prima di cliccare su "Battle!"

### Come posso sfidare il mio amico o una persona specifica?

Se vuoi sfidare un utente specifico, clicca il suo username, oppure clicca il tasto "Find a User" nel menu principale e scrivi il nome dell'utente. Dopodiché, clicca su "Challenge", seleziona il format in cui desideri giocare e scegli il team che preferisci usare.

### Perché posso usare solo una mossa?

Assicurati di controllare gli strumenti dei tuoi Pokémon. Gli strumenti come Assault Vest, Choice Band, Choice Scarf e Choice Specs limitano la scelta della mossa in battaglia.

### Cos'è una battaglia senza fine?

Il nome parla da sè, è quindi una battaglia che non può finire. Le circostanze per cui ciò si verifichi sono Pokémon che possono intrappolare il nemico (con Block, Shadow Tag o Arena Trap), mosse che possono curare l'avversario (di solito Heal Pulse), metodi per mantenere il proprio Pokémon in vita (Slack Off, Recover o Roost), Leppa Berry per ripristinare i PP persi seguito dal riciclo di Leppa Berry (con Recycle).

L'avversario è obbligato a usare Struggle, e poiché Struggle ha PP infiniti, la battaglia andrebbe avanti all'infinito, in quanto il giocatore può curare continuamente il proprio Pokémon e impedire che vada KO. Le battaglie hanno un limite di 1000 turni, se tale numero viene raggiunto, la battaglia finisce e risulta in un pareggio. Puoi offrire un pareggio al tuo avversario utilizzando il comando `/offertie` dopo un minimo di 100 turni passati.

### Se la battaglia finisce con entrambi i Pokémon che vanno KO, chi vince?

Vince il giocatore il cui Pokémon andrà KO per secondo. Nel caso di mosse come Self-Destruct, Explosion, Final Gambit e Destiny Bond, l'utilizzatore va KO prima dell'avversario, quindi perderà. Nel caso di contraccolpo da mosse come Brave Bird, l'utilizzatore subirà il danno dopo l'avversario, quindi in questo caso vincerà.

### Perché il mio team è stato rifiutato?

I team vengono rifiutati nel caso vi siano mosse o abilità illegali, oppure se non rispettano le clausole di Smogon.

### Perché questo Pokémon viene indicato come "illegal" nel teambuilder?

Può trattarsi di una forma alternativa del Pokémon con la quale è impossibile iniziare una battaglia. Un esempio è Meloetta-Pirouette, il quale richiede prima l'utilizzo della forma standard (Meloetta-Aria) e l'uso della mossa Relic Song per poter ottenere tale forma. Può anche trattarsi di un Pokémon CAP, creato dal progetto di Smogon Create-A-Pokemon. Puoi conoscere di più su tale progetto scrivendo in chat `/cap` o entrando nella room [CAP](https://psim.us/cap).

### Perché alcuni Pokémon leggendari non possono essere shiny?

Alcuni Pokémon sono shiny-locked, il che significa che la loro forma shiny non è ancora stata rilasciata ed è quindi ottenibile solo illegalmente.

### Il mio Pokémon non ha mosse illegali, un'abilità legale ed è ottenibile shiny. Perché viene indicato come illegale?

Spesso un Pokémon può rispettare diverse condizioni, come una mossa e la forma shiny, ma alcune combinazioni sono incompatibili (impossibili da avere allo stesso tempo).

Ad esempio, Pikachu con Surf è legale, così come Pikachu con Extreme Speed; tuttavia, un Pikachu non può avere entrambe le mosse. Pikachu ottiene ciascuna delle due mosse via evento e tramite due eventi diversi, quindi non esiste un Pikachu evento che conosce entrambe le mosse. Puoi usare il comando `/learn Pokemon, mossa` per vedere come un Pokémon impara una specifica mossa, e `/learn Pokemon, mossa1, mossa2` per vedere se più mosse sono compatibili fra loro.

Allo stesso modo, Clefable non può utilizzare Soft-Boiled e la sua abilità nascosta Unaware allo stesso tempo, in quanto Soft-Boiled viene imparata solamente nella 3^ Generazione, mentre le abilità nascoste sono state rilasciate dalla 5^ Generazione in poi.

### Come posso ripristinare il mio rapporto win/loss?

Scrivi il comando `/rank` e nel box accanto ci sarà un link con scritto 'Reset W/L che ti permetterà di resettare il rapporto. Ricorda che tutti gli altri punteggi non verranno modificati, solamente il rapporto win/loss cambierà. Per cambiare i punteggi, dovrai usare un account nuovo.

<small>(originariamente di [Relados](https://www.smogon.com/forums/members/relados.148715/) e [Zarel](https://www.smogon.com/forums/members/zarel.102803/); aggiornato da by [Blitzamirin](https://www.smogon.com/forums/members/blitzamirin.101585/), [Kalalokki](https://www.smogon.com/forums/members/kalalokki.199661/), Kasumi, [shnen](https://www.smogon.com/forums/members/shnen.107178/), Sobi, [Finland](https://www.smogon.com/forums/members/finland.517429/), [Vacate](https://www.smogon.com/forums/members/vacate.189371/), [verbatim](https://www.smogon.com/forums/members/verbatim.93103/), [Zodiax](https://www.smogon.com/forums/members/zodiax.202547/) e [Iyarito](https://www.smogon.com/forums/members/iyarito.219578/); convertito in Markdown per PS! da [Annika](https://www.smogon.com/forums/members/annika.434112/))</small>
